# Algoritmen

Computers laten pas echt zien wat ze kunnen als de oplossing van een probleem niet goed uitgedrukt kan worden door een formule. Bij programmeren werken we aan het verzinnen en uitschrijven van *algoritmes*, die precies specificeren hoe een probleem stap-voor-stap opgelost moet worden. Een belangrijk aspect van algoritmen is dat ze werken voor verschillende invoer. In het filmpje hieronder moet het algoritme het juiste antwoord opleveren als er 0, 1, 2, 3, 4, enz. mensen in de kamer zijn.

![embed](https://www.youtube.com/embed/6hfOvs8pY1k)

In het hoofdstuk [basiselementen](/python/basiselementen) heb je een aantal **instructies** (**statements**) geleerd waar Python mee om kan gaan:

- de `print`-instructie, om boodschappen aan de gebruiker door te geven
- de `input`-instructie, om informatie van de gebruiker op te vragen
- de `=`-operator, om variabelen te definiÃ«ren of te wijzigen

Daarnaast heb je kennis gemaakt met operators die gebruikt worden om expressies samen te stellen. Dit was al genoeg om een werkend programma te schrijven. We gaan het nu interessanter maken door uitzonderingen en herhaling toe te staan.
